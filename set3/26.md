# Oefening 26

Extra mogelijkheden met WQL

Omdat WQL geen join-operaties ondersteunt is het niet evident om alle objecten op te halen die via associatorklassen aan een specifieke objectinstantie gelinkt zijn.

Er is wel voorzien in een oplossing hiervoor: vervang de SELECT * FROM opdracht door een REFERENCES OF {…} of een ASSOCIATORS OF {…} opdracht. Tussen de akkolades moet een relatief objectpad van een doelobject worden opgegeven - zoek het juiste relatief pad vooraf op zodat je geen fout krijgt.

* REFERENCES OF {…} achterhaalt alle instanties van associatorklassen die direct of indirect verbonden zijn met het doelobject
* ASSOCIATORS OF {…} bepaalt alle instanties van reguliere klassen die gelinkt zijn aan het doelobject, dus alle eindpunten van de associaties.

Let op! Aangezien hier enkel instanties worden opgehaald zal de resultset leeg zijn indien je voor het doelobject een klasse opgeeft.
Vooral de laatste clausule is interessant. We beperken de oefeningen dan ook tot deze clausule.
Zonder WHERE clausule (zie verder) levert een ASSOCIATORS OF opdracht alle objecten op, van om het even welke klasse, die via om het even welke associatorklasse met het doelobject verbonden zijn. Dit geeft een analoog resultaat als de output verkregen met WMI CIM Studio in de Associations tabpagina van het detailpaneel van het doelobject.

Let op! De syntax van dit soort WQL-query's is niet helemaal dezelfde als voor de SELECT-clausule. Als het objectpad (van het type string) een backslash en " bevat dan moet je de backslash backslashen, tenzij je " vervangt door ', dan behoud je de enkele backslash (zie volgende voorbeeld)

Alle objecten die geassocieerd zijn met de rootdirectory van de C:partitie kan je opvragen in het tabblad Associations van het bijhorend object. 

Stel een WQL query op die hetzelfde overzicht geeft.

```
ASSOCIATORS OF {Win32_Directory.Name="c:\\"}   
#het relatief objectpad dat je in CIM Studio terugvindt

Let op, je MOET "" gebruiken dus onderstaande WQL-query resulteert in een foutmelding:
    ASSOCIATORS OF {Win32_Directory.Name='c:\\'}

Lukt wel:
    ASSOCIATORS OF {Win32_Directory.Name='c:\'}
```